# NRORG262
My tweede jaar, tweede semester Rekenaarorganisasie vak.

Sovêr dit die ontwerp van rekenaarargitektuur aangaan, is absolute
antwoorde met betrekking tot rekenaarargitektuur selde moontlik. Die ontwerpe word beïnvloed
deur baie faktore, byvoorbeeld die huidige stand van tegnologie en ons eie verstaan daarvan sowel
as historiese faktore. Een van die doelstellings van hierdie module is om belangrike konsepte te
benadruk. Studente word sodoende in staat gestel om die beperkinge van huidige
hardewareoplossings te verstaan. Hardewarebeperkings veroorsaak dat dit nie altyd moontlik is om
nuwe neigings onmiddellik te implementeer nie. Hierdie module sal studente in staat stel om die
onvermydelike verandering in toekomstige stelsels te verstaan en te waardeer. Daar is ŉ groeiende
behoefte aan rekenaarwetenskaplikes om betrokke te raak in die ontwikkeling en implementering
van gebruikerskoppelvlakke vir ingebedde stelsels soos die wat in selfone, karre, en tablette gevind
word. Ten einde aan hierdie behoefte te voldoen, moet ons weet wat op die lae vlakke van sulke
stelsels aangaan. Die meeste rekenaarorganiseringskonsepte maak slegs sin indien ŉ mens sien
hoe hul op ŉ spesifieke masjien geïmplementeer en gemanipuleer word. Studente moet verstaan
hoe die verskillende komponente van die rekenaar kommunikeer. Vir hierdie rede word praktiese
werk in saamgesteldetaal (Assembler) gedoen. Sodoende raak studente bekend met die
saamgestelde-taalvlak van die masjiene waarop hul werk.
